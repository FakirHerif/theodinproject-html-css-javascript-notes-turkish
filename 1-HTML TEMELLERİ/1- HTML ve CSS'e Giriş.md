# Giriş

Bu bölüm size web alanındaki hemen hemen herşeyin temel iki yapı taşı olan HTML VE CSS'in temellerini öğretecektir.

# Derse Genel Bakış

Bu bölümde bu derste öğreneceğiniz konulara genel bir bakış yer almaktadır.
    - HTML ve CSS birlikte temel olarak nasıl çalışırlar bu konuda genel bir bakış açısı kazanalım.

# HTML ve CSS

HTML ve CSS, internette gezinirken gördüğünüz her şeyi oluşturmak için birlikte çalışan iki dildir.
- **HTML;** Web sayfasının oluşturulduğu işlenmemiş yani ham verilerdir. Web sayfalarında gördüğünüz tüm metinler, bağlantılar, listeler, düğmeler vb. HTML'de oluşturulur.
- **CSS;** ise gördüğünüz tüm bu sade unsurlara stil katan şeydir.
HTML işlenmemiş/ham veriyi/unsuru/bilgiyi bir web sayfasına yerleştirmenize olanak sağlar ve CSS ise bu yerleştirdiğiniz veriyi/unsuru/bilgiyi konumlandırır, onlara renk verir, yazı tipini, rengini, boyutunu değiştirmenize olanak sağlar ve görsel olarak harika bir görünüm kazanmasını sağlar.

Piyasadaki pek çok harika kaynak HTML ve CSS'i programlama dili olarak tanıtmaya devam ediyor ancak bunu bu şekilde kabul etmek tam olarak doğru değil. Çünkü bu ikisi bilgiyi sunarlar ve programlama için kullanılmazlar. Javascript ise ilerleyen bölümlerde öğreneceğimiz, web sayfalarını işlevsel hale getirmek için kullanacağımız bir programlama dilidir. Ancak tüm bunlara rağmen HTML ve CSS ile de oldukça fazla şey yapabilirsiniz ve her ikisine de kesinlikle ihtiyacınız olacak. 

# GÖREV

- HTML, CSS ve Javascript arasındaki ilişkiye hızlı bir genel bakış için bu bağlantıya göz atın. (Bağlantı ingilizcedir.) [Okumak İçin Tıklayın](https://brytdesigns.com/html-css-javascript-whats-the-difference)

# Bilgi Kontrolü

Bu kısımda, bu dersi anladığınızı kontrol edebilmeniz için sorular bulunmaktadır. Eğer soruları yanıtlarken sorun yaşıyorsanız sorunun üzerine tıklayın ve bağlantıyı inceleyin. (Bağlantılar ingilizcedir.)

- [HTML ve CSS Ne anlama gelmektedir?](https://brytdesigns.com/html-css-javascript-whats-the-difference#What_is_HTML)
    -Cevap:
**HTML,** Hiper Metin İşaretleme Dilidir. (HTML, İngilizce HyperText Markup Language kelimelerinin baş harflerinin kısaltılmasıdır.) Web sayfalarını oluşturmak için kullanılan standart metin işaretleme dilidir ayrıca bir programlama dili olarak tanımlanamaz. HTML kodlarıyla kendi başına çalışan bir program yazılamaz. Kısaca HTML; web sitelerinin temelini oluşturarak, sayfa biçimlendirmesi ve içeriğin gösterilmesini sağlar. Statik web tasarımı için kullanılır ve diğer programlama dilleri ile birlikte kullanılarak dinamik web siteleri oluşturulabilir.

**CSS,** Cascading Style Sheets (Basamaklı Stil Şablonları ya da Basamaklı Biçim Sayfaları, bilinen kısa adıyla CSS), HTML'e ek olarak metin ve format biçimlendirme alanında fazladan olanaklar sunan bir işaretleme dilidir. Kısaca CSS; HTML ile birlikte entegre şekilde çalışan, oluşturduğunuz web sayfalarında yapacağınız özellikleri geliştirmenize olanak sağlar. Web sayfalarının renklerini, fontlarını, görsel efektlerini, mizanpajını ve tüm öğeleri CSS stil şablonlarıyla biçimlendirebilirsiniz.

- [Bir web sayfasına metin paragrafları koymak için HTML ve CSS arasından hangisini kullanacaksınız?](https://www.theodinproject.com/lessons/foundations-introduction-to-html-and-css#html-and-css)
    - Cevap: HTML
      
- [Bir düğmenin yazı tipini ve arkaplan rengini değiştirmek için HTML ve CSS arasından hangisini kullanırsınız?](https://www.theodinproject.com/lessons/foundations-introduction-to-html-and-css#html-and-css)
    - Cevap: CSS
    - 
- [HTML, CSS ve Javascript arasındaki fark nedir?](https://brytdesigns.com/html-css-javascript-whats-the-difference)
    - Cevap: Örnekle açıklamak gerekirse; HTML bir binayı ayakta tutan kolon ve iskeleti, CSS ise o binanın rengi ve tasarımıdır. Javascript ise o binanın asansör ve otomatik kapılarıdır diyebiliriz. 
[Görsel](.\görseller\1.jpg)

# Ek Kaynaklar

Bu kısımda bu içeriğe yönelik faydalı bağlantılar bulunmaktadır. Bağlantıları incelemeniz gerekli değil sadece tamamlayıcı ve destekleyici bilgiler olarak düşünebilirsiniz.

- [FreeCodeCamp Makalesi](https://www.freecodecamp.org/news/html-css-and-javascript-explained-for-beginners/) Öğrendiklerimizden daha derine iniyor. Ancak daha sonraki derslerde ele aldığımız ve öğreneceğimiz şeyleri kapsıyor. Bu yüzden herhangi bir detayı ezberlemenize gerek yok.
- [Bu Bağlantıyı Yer İmlerinize Ekleyin - Devdocs.io](https://devdocs.io/) Bir hoşgeldin mesajıyla karşılaşacaksınız. Çevrimdışı bile çalışabilen devasa büyüklükte bir API dökümantasyonudur. Yani tüm konu ve içerikleri ayrıntılı bir şekilde burada yer almaktadır. (Bağlantı içeriği ingilizcedir.)


